<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XVI">
    <meta name="apple-mobile-web-app-capable" content="yes">
    <title>XVI</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ladislav Fuks: Myši Natálie Mooshabrové">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Myši Natálie Mooshabrové">
    <meta property="og:title" content="Myši Natálie Mooshabrové">
    <meta property="og:type" content="book">
    <meta property="og:book:author" content="Ladislav Fuks">
    <meta property="twitter:title" content="Ladislav Fuks: Myši Natálie Mooshabrové">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./mysi_natalie_mooshabrove_021.html">
    <link rel="next" href="./mysi_natalie_mooshabrove_023.html">
    <meta name="nb-order" content="18">
    <link rel="self" href="mysi_natalie_mooshabrove_022.html">
    <meta name="nb-identifier" content="fuks-mysi-natalie-mooshabrove-629cf49">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2933" data-nb-chars="17353">
    <nav role="doc-toc">
      <ul class="plain section">
        <li><a href="mysi_natalie_mooshabrove_005.html">Několik poznámek autora k&nbsp;Myším Natálie Mooshabrové a&nbsp;k&nbsp;literatuře a&nbsp;umění vůbec</a></li>
        <li><a href="mysi_natalie_mooshabrove_006.html">Citát</a></li>
        <li><a href="mysi_natalie_mooshabrove_007.html">I</a></li>
        <li><a href="mysi_natalie_mooshabrove_008.html">II</a></li>
        <li><a href="mysi_natalie_mooshabrove_009.html">III</a></li>
        <li><a href="mysi_natalie_mooshabrove_010.html">IV</a></li>
        <li><a href="mysi_natalie_mooshabrove_011.html">V</a></li>
        <li><a href="mysi_natalie_mooshabrove_012.html">VI</a></li>
        <li><a href="mysi_natalie_mooshabrove_013.html">VII</a></li>
        <li><a href="mysi_natalie_mooshabrove_014.html">VIII</a></li>
        <li><a href="mysi_natalie_mooshabrove_015.html">IX</a></li>
        <li><a href="mysi_natalie_mooshabrove_016.html">X</a></li>
        <li><a href="mysi_natalie_mooshabrove_017.html">XI</a></li>
        <li><a href="mysi_natalie_mooshabrove_018.html">XII</a></li>
        <li><a href="mysi_natalie_mooshabrove_019.html">XIII</a></li>
        <li><a href="mysi_natalie_mooshabrove_020.html">XIV</a></li>
        <li><a href="mysi_natalie_mooshabrove_021.html">XV</a></li>
        <li><a href="mysi_natalie_mooshabrove_022.html">XVI</a></li>
        <li><a href="mysi_natalie_mooshabrove_023.html">XVII</a></li>
        <li><a href="mysi_natalie_mooshabrove_024.html">XVIII</a></li>
        <li><a href="mysi_natalie_mooshabrove_025.html">XIX</a></li>
        <li><a href="mysi_natalie_mooshabrove_026.html">XX</a></li>
        <li><a href="mysi_natalie_mooshabrove_027.html">XXI</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./mysi_natalie_mooshabrove_021.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">XVI</span></h1>
        <section>
          <p class="chunk" data-nb-ref-number="2" data-nb-words="279" data-nb-chars="1683"><span class="idea" data-nb-ref-number="2" id="idea2" data-nb-words="279" data-nb-chars="1683">A&nbsp;třetí den odpoledne šla paní Mooshabrová na&nbsp;hřbitov. Už&nbsp;byl vskutku podzim, po&nbsp;polovici října, a&nbsp;listí na&nbsp;stromech ještě více usychalo, žloutlo a&nbsp;padalo než před těmi třemi dny a&nbsp;bylo i&nbsp;sychravěji a&nbsp;vlhčeji. Teď se&nbsp;už&nbsp;hroby zalévat nemusily ani přistřihovat tráva, teď se&nbsp;jen oprašovaly náhrobky a&nbsp;nápisy, a&nbsp;tak už&nbsp;ani paní Mooshabrová neměla ve&nbsp;velké černé tašce zahradnické nůžky a&nbsp;konývku, nýbrž jen hadříky a&nbsp;koště. Paní Mooshabrová chtěla dnes přichystat své hroby na&nbsp;Dušičky, aby příští týden, až&nbsp;půjde fasovat výzdobu, měla míň práce. Pár dní před Dušičkami chodila totiž na&nbsp;hřbitovní správu fasovat pro své hroby chvojí a&nbsp;po jedné či&nbsp;dvou umělých kytkách, kterými pak ty&nbsp;své hroby zdobila, tak to&nbsp;měli lidé pojištěno a&nbsp;zaplaceno. Pojištěno a&nbsp;zaplaceno až&nbsp;do&nbsp;doby, kdy měly hroby propadnout zkáze. Některé hroby byly pojištěny a&nbsp;zaplaceny na&nbsp;třicet let, jiné na&nbsp;padesát, jiné na&nbsp;sto a&nbsp;některé až&nbsp;do&nbsp;skonání světa, což jest do&nbsp;posledního soudu a&nbsp;zmrtvýchvstání. Do&nbsp;posledního soudu a&nbsp;zmrtvýchvstání měla paní Mooshabrová jen jeden hrob: rodinnou hrobku školního rady barona de&nbsp;Schubauera. Šťastná matka Vincenza Cancerová a&nbsp;její syn stavitel to&nbsp;měli na&nbsp;sto let a&nbsp;nešťastná matka Terezie Bekenmoschtová jen na&nbsp;třicet. Ve&nbsp;staré dlouhé černé sukni, staré jupce a&nbsp;střevících bez kramfleků, v&nbsp;zimníku, který nosila už&nbsp;asi padesát let, a&nbsp;ve starém černém šátku šla tedy toho podzimního odpoledne paní Mooshabrová s&nbsp;velkou černou zpola plnou taškou na&nbsp;hřbitov. Protože však měla dnes v&nbsp;úmyslu ještě něco, totiž zajít po&nbsp;hřbitově k&nbsp;paní Eichenkranzové na&nbsp;rozhraní hřbitova a&nbsp;parku, nešla tentokrát na&nbsp;hřbitov od&nbsp;Filipova, ba&nbsp;ani do&nbsp;Blauentalu, nýbrž šla na&nbsp;náměstí Annymarie Blažené.</span></p>
          <p class="chunk" data-nb-ref-number="3" data-nb-words="295" data-nb-chars="1704"><span class="idea" data-nb-ref-number="3" id="idea3" data-nb-words="295" data-nb-chars="1704">Na&nbsp;náměstí stála socha knížecí matky, zesnulé ve&nbsp;věku sta let, a&nbsp;vedle ní&nbsp;vysoká skleněná budova nádraží, pod nímž kdesi přehluboko byla stanice metra Centrální hřbitov s&nbsp;kioskem paní Linpeckové, a&nbsp;paní Mooshabrová na&nbsp;náměstí si&nbsp;řekla, co&nbsp;asi právě paní Linpecková dělá. Že&nbsp;snad sedí v&nbsp;kiosku a&nbsp;prodává pivo, limonády, bylo odpoledne, poobědní čas, a&nbsp;tak asi právě moc zákazníků nemá. „Jistě už&nbsp;dostává ali,“ řekla si&nbsp;paní Mooshabrová na&nbsp;náměstí, „jistě už&nbsp;nechce skákat pod vlak, ale jestli se&nbsp;chlapec nepolepší, zničí ji&nbsp;dřív, než se&nbsp;vrátí k&nbsp;divadlu. Jestlipak mu&nbsp;už&nbsp;koupila zimník a&nbsp;čepici, už&nbsp;je&nbsp;zima, snad už&nbsp;vskutku nenosí zelený svetřík, k&nbsp;Vánocům dostane lyže.“ Pak jí&nbsp;ještě blesklo, že&nbsp;když je&nbsp;odpoledne, poobědní čas, je&nbsp;hoch právě v&nbsp;útulku a&nbsp;k&nbsp;vozíku na&nbsp;perón přijde až&nbsp;v&nbsp;šest. Paní Mooshabrová odtrhla zrak od&nbsp;obrovské budovy nádraží a&nbsp;pohlédla daleko za&nbsp;ně, na&nbsp;kiosky ze&nbsp;skla a&nbsp;laminátu, snad právě ani tam nikdo nestál, a&nbsp;pohlédla na&nbsp;řadu vzdálených činžáků a&nbsp;vzpomněla na&nbsp;hospodu. „Tam bývala hospoda U&nbsp;Zlatýho kočáru, bývala, bývala, dnes z&nbsp;ní není ani cihla.“ Ještě jednou se&nbsp;rozhlédla náměstím, k&nbsp;nádražní budově, k&nbsp;soše v&nbsp;jejím stínu a&nbsp;pak se&nbsp;obrátila a&nbsp;šla k&nbsp;hřbitovní bráně. Před bránou se&nbsp;svezl její zrak na&nbsp;jedno nízké stavení, kterého si&nbsp;nikdy obzvlášť nevšímala, ale teď ano. Bylo to&nbsp;kamenictví. Tesali tam náhrobní kameny a&nbsp;ryli nápisy do&nbsp;pomníků a&nbsp;desek. „Tady je&nbsp;snad ještě ten jeden syn nešťastné paní Bekenmoschtové,“ řekla si, „je to&nbsp;snad ten kameník, co&nbsp;chodí s&nbsp;Nabulí a&nbsp;Wezrem, přijďte mě, paní, zbavit myší, však víte, kde jsem…“ Paní Mooshabrová potřásla velkou černou zpola plnou taškou a&nbsp;rychle se&nbsp;odvrátila. Vešla na&nbsp;hřbitov a&nbsp;tam pak pod stromem aleje se&nbsp;zastavila.</span></p>
          <p class="chunk" data-nb-ref-number="4" data-nb-words="143" data-nb-chars="848"><span class="idea" data-nb-ref-number="4" id="idea4" data-nb-words="143" data-nb-chars="848">Mohla teď zahnout doleva a&nbsp;jít k&nbsp;hrobce školního rady de&nbsp;Schubauera, odtamtud k&nbsp;Vincenze Cancerové a&nbsp;jejímu synovi staviteli a&nbsp;odtamtud k&nbsp;Terezii Bekenmoschtové. Nebo mohla jít rovně k&nbsp;Vincenze Cancerové a&nbsp;jejímu synovi staviteli, odtamtud k&nbsp;Terezii Bekenmoschtové a&nbsp;pak ke&nbsp;školnímu radovi. V&nbsp;každém případě však mohla jít nejdřív k&nbsp;hrobce Lochů, kde byl vodovod, u&nbsp;něhož občas v&nbsp;létě pila, a&nbsp;vedle pod kaštanem obrovský koš na&nbsp;odpadky. Paní Mooshabrová si&nbsp;řekla, že&nbsp;půjde k&nbsp;hrobce Lochů a&nbsp;odtud k&nbsp;hrobu Cancerových, Terezii Bekenmoschtové a&nbsp;nakonec ke&nbsp;školnímu radovi. A&nbsp;pak, když jí&nbsp;zbude čas, zajde i&nbsp;k&nbsp;hrobu malého Fabera. Chtěla stejně ten hrob chlapce navštívit o&nbsp;Dušičkách, ale mohla už&nbsp;i&nbsp;dnes. No&nbsp;a&nbsp;nakonec tedy k&nbsp;paní Eichenkranzové, ještě za&nbsp;světla nebo šera, dokud má&nbsp;paní otevřeno. Paní Mooshabrová se&nbsp;dala pomalu do&nbsp;chůze rovnou alejí.</span></p>
          <p class="chunk" data-nb-ref-number="5" data-nb-words="104" data-nb-chars="626"><span class="idea" data-nb-ref-number="5" id="idea5" data-nb-words="104" data-nb-chars="626">Stromy žloutly a&nbsp;padaly už&nbsp;moc. U&nbsp;hlavních hřbitovních cest, kde byly největší, byly už&nbsp;hromady listí, zvlhlé sychravým vzduchem a&nbsp;mlhou, a&nbsp;hřbitovní služebníci s&nbsp;dlouhými košťaty, hráběmi a&nbsp;vidlemi je&nbsp;nakládali na&nbsp;dřevěné dvoukoláky. Hroby a&nbsp;hrobky byly dosud pusté, prázdné, v&nbsp;době po&nbsp;polovici října jsou hroby vždycky nejpustší, protože léto je&nbsp;už&nbsp;totam, tráva se&nbsp;už&nbsp;nezelená a&nbsp;květiny nekvetou, ale do&nbsp;Dušiček, na&nbsp;všechny ty&nbsp;kytky, věnce a&nbsp;svíčky, je&nbsp;ještě čas. U&nbsp;mnohých hrobů však už&nbsp;postávali lidé, kteří ty&nbsp;hroby čistili a&nbsp;všelijak rovnali, chystali si&nbsp;je&nbsp;na&nbsp;Dušičky, stejně jako to&nbsp;dnes chtěla dělat paní Mooshabrová.</span></p>
          <p class="chunk" data-nb-ref-number="6" data-nb-words="146" data-nb-chars="934"><span class="idea" data-nb-ref-number="6" id="idea6" data-nb-words="146" data-nb-chars="934">Paní Mooshabrová došla na&nbsp;rozcestí se&nbsp;špičatou hrobkou, jakousi mohylou, a&nbsp;vzpomněla si, že&nbsp;zde v&nbsp;těchto místech hledala kdysi s&nbsp;paní Eichenkranzovou chlapce v&nbsp;modro-bílém pruhovaném tričku. „Paní Eichen,“ řekla si, „za támhletu mohylu nahlídla, jestli tam není, nebyl.“ Pak paní Mooshabrová viděla lavičku, na&nbsp;níž tenkrát seděla nějaká stařenka s&nbsp;brejličkami na&nbsp;nose a&nbsp;s&nbsp;krajkovím u&nbsp;krku, a&nbsp;paní Eichenkranzová se&nbsp;jí&nbsp;ptala, zda neviděla chlapce. „Ale neviděla,“ vzpomněla si&nbsp;paní Mooshabrová, „mžourala do&nbsp;modlitbiček.“ Ta&nbsp;lavička, kde tenkrát stařenka seděla, byla teď prázdná stejně jako jiné lavičky, byl podzim, po&nbsp;polovici října a&nbsp;bylo sychravo a&nbsp;vlhko. Konečně došla paní Mooshabrová k&nbsp;hrobce Lochů k&nbsp;vodovodu&nbsp;– k&nbsp;té trubce s&nbsp;kohoutkem nad obrovským sudem, vedle něhož pod kaštanem byl koš na&nbsp;odpadky. Paní Mooshabrová zatřásla velkou černou taškou a&nbsp;uhnula na&nbsp;menší cestu, která vedla ke&nbsp;hrobu Vincenzy a&nbsp;Vincenze Cancerových.</span></p>
          <p class="chunk" data-nb-ref-number="7" data-nb-words="161" data-nb-chars="979"><span class="idea" data-nb-ref-number="7" id="idea7" data-nb-words="161" data-nb-chars="979">Když paní Mooshabrová k&nbsp;tomu hrobu došla, zastavila se&nbsp;a&nbsp;jedním pohledem jej přehlédla. Byl celkem v&nbsp;pořádku. Na&nbsp;oblém náhrobku leželo pár suchých žlutých listů, které sem zanesl větřík z&nbsp;blízkého stromu. Omšelý byl jen zlatý nápis na&nbsp;pomníku. Paní Mooshabrová otevřela tašku, vyňala košťátko a&nbsp;hadr. Nejprve zametla nahoře to&nbsp;listí, pak oprášila náhrobek a&nbsp;nakonec hadříkem čistila nápis Vincenza Cancerová a&nbsp;nápis pod ním Stavitel Vincenz Cancer. Když byla hotova, nápis se&nbsp;už&nbsp;zase leskl skoro jako nový. „Sto let vydrží a&nbsp;ještě déle,“ řekla si&nbsp;paní Mooshabrová a&nbsp;dala zpět do&nbsp;tašky košťátko a&nbsp;hadřík, „šťastná matka. Osmdesáti se&nbsp;dožila a&nbsp;měla zdárného syna. Copak asi,“ vzpomněla si, „ten syn pana velkokupce, kam nastoupím na&nbsp;ten státní svátek? Copak asi ten a&nbsp;jak skončí.“ Paní Mooshabrová potřásla hlavou, rozhlédla se&nbsp;a&nbsp;s&nbsp;taškou v&nbsp;ruce vykročila dál. Zahnula na&nbsp;menší cestu, aby se&nbsp;dala k&nbsp;páté kapli, k&nbsp;hrobu Terezie Bekenmoschtové, ale pak se&nbsp;náhle zničehonic zastavila.</span></p>
          <p class="chunk" data-nb-ref-number="8" data-nb-words="436" data-nb-chars="2616"><span class="idea" data-nb-ref-number="8" id="idea8" data-nb-words="436" data-nb-chars="2616">„Co abych napřed,“ náhle se&nbsp;zastavila, „než půjdu k&nbsp;Terezii Bekenmoschtové, šla k&nbsp;radovi, co&nbsp;abych přece jen napřed šla tam? Sice si&nbsp;tím zajdu,“ řekla si, „ale co. K&nbsp;paní Eichen přijdu za&nbsp;světla či&nbsp;šera tak jako tak a&nbsp;k&nbsp;Faberům se&nbsp;dostanu též.“ A&nbsp;paní Mooshabrová náhle změnila směr. Paní Mooshabrová se&nbsp;náhle otočila a&nbsp;místo k&nbsp;páté kapli, k&nbsp;Terezii Bekenmoschtové, šla nejdřív k&nbsp;hrobce školního rady de&nbsp;Schubauera. Za&nbsp;chvíli přišla do&nbsp;oddělení velkých krásných mramorových hrobek a&nbsp;tam ta&nbsp;hrobka byla. Chvíli hleděla na&nbsp;hrobku a&nbsp;třásla hlavou. Tráva v&nbsp;ohrádce byla žlutá, povadlá a&nbsp;zplihlá, plná sychravosti, mlhy, s&nbsp;ní teď nešlo nic dělat. „Až na&nbsp;jaře vezmu rýč,“ řekla si&nbsp;paní Mooshabrová, „pak i&nbsp;zaseju. A&nbsp;za týden,“ řekla si, „až vyfasuju na&nbsp;hřbitovní správě chvojí, pokryju ohrádku, navrch dám umělé kytky a&nbsp;zapálím světlo.“ Paní Mooshabrová otevřela tašku, vyňala košťátko a&nbsp;hadr a&nbsp;začala nejprve otírat náhrobek. Otřela lucernu na&nbsp;světlo věčné, místečko v&nbsp;ní, kam se&nbsp;dává olej nebo svíčka, a&nbsp;pak pohlédla na&nbsp;anděla. Jeho peruť, která byla již dost dlouho naražená, stále ještě držela, ale paní Mooshabrová měla dojem, že&nbsp;jak postupuje čas, drží míň a&nbsp;míň a&nbsp;asi brzy spadne vůbec. „Co bych pak asi dělala?“ řekla si&nbsp;s&nbsp;pohledem na&nbsp;peruť. „Musila bych jít na&nbsp;hřbitovní správu. Poslali by&nbsp;sem správkaře či&nbsp;kameníka…“ paní Mooshabrová kývla a&nbsp;vzdychla… „ten anděl tu&nbsp;jistě do&nbsp;konce světa, jak je&nbsp;hrob zaplacen, nevydrží, do&nbsp;toho posledního soudu, zmrtvýchvstání. Jestli ovšem,“ napadlo ji&nbsp;a&nbsp;opatrně čistila andělskou peruť, „jestli ovšem vůbec nějaký poslední soud a&nbsp;zmrtvýchvstání je. Poslední soud snad ano,“ řekla si, „ten snad být musí, ale zmrtvýchvstání…?“ Paní Mooshabrová dočistila anděla, vzala jiný hadřík a&nbsp;začala čistit nápisy na&nbsp;hrobce. I&nbsp;ony byly zlaté a&nbsp;dost zašlé a&nbsp;paní Mooshabrová věděla, že&nbsp;když je&nbsp;vyčistí, budou se&nbsp;lesknout jako na&nbsp;hrobě šťastné matky Cancerové. Čistila nápis „Rodina školního rady barona de&nbsp;Schubauera“ a&nbsp;čistila nápis „Školní rada Joachim baron de&nbsp;Schubauer, nar. 1854, zemř. 1914“ a&nbsp;čistila pod ním tu&nbsp;dlouhou řadu jmen a&nbsp;číslic, „Mathurin, Anna, Leopold, Rosalie“. Když byla hotova, nápis prokoukl a&nbsp;také se&nbsp;leskl a&nbsp;blyštil skoro jako nový. „Copak asi ten neposlušný vzdorovitý synek pana velkokupce, kde na&nbsp;státní svátek nastoupím,“ vzpomněla si&nbsp;paní Mooshabrová znovu, „copak by&nbsp;mu&nbsp;asi řekl tento školní rada, kdyby ještě žil. Asi by&nbsp;se&nbsp;hrozil jako jeho otec velkokupec, možná že&nbsp;ještě víc.“ Paní Mooshabrová potřásla hlavou a&nbsp;schovala košťátko a&nbsp;hadříky do&nbsp;tašky. A&nbsp;ještě jednou pohlédla na&nbsp;hrob a&nbsp;na andělovu peruť a&nbsp;šla dál. Teď už&nbsp;skutečně k&nbsp;Terezii Bekenmoschtové.</span></p>
          <p class="chunk" data-nb-ref-number="9" data-nb-words="211" data-nb-chars="1266"><span class="idea" data-nb-ref-number="9" id="idea9" data-nb-words="211" data-nb-chars="1266">Paní Mooshabrová vyšla z&nbsp;oddělení velkých krásných mramorových hrobek směrem k&nbsp;páté kapli, kousek tou cestou, kterou sem přišla, ale pak na&nbsp;jednom rozcestí poblíž oddělení šestnáct zahnula a&nbsp;dala se&nbsp;směrem k&nbsp;menším hrobům. Když došla skoro až&nbsp;tam po&nbsp;cestě, která byla skoro pustá, prázdná, zaslechla náhle zvony. Odněkud zněly zvony umíráčky a&nbsp;paní Mooshabrová poznala, že&nbsp;to&nbsp;vyzvánějí z&nbsp;páté kaple, která nebyla daleko. „Asi právě vychází nějaký pohřeb,“ řekla si&nbsp;na&nbsp;té&nbsp;cestě skoro pusté, prázdné, „asi právě vychází a&nbsp;jde k&nbsp;hrobu.“ Paní Mooshabrová vešla z&nbsp;opuštěné cesty mezi hroby, a&nbsp;jak tam šla po&nbsp;žluté zvlhlé trávě, zaslechla náhle i&nbsp;hudbu. Zaslechla i&nbsp;hudbu a&nbsp;poznala, že&nbsp;někde v&nbsp;dálce hrají trouby a&nbsp;trumpety. „To je&nbsp;ten pohřeb,“ kývla a&nbsp;zatřásla velkou černou taškou, „někde se&nbsp;ubírá ten pohřeb, jsou asi čtyři odpoledne.“ A&nbsp;paní Mooshabrová prošla mezi hroby téměř až&nbsp;k&nbsp;břízce, pod níž stál špičatý pomníček Terezie Bekenmoschtové, a&nbsp;na chvilku se&nbsp;zastavila. Kolem dokola nebylo jediné živé duše, všude byl jakýsi podivný klid. Jen zvony z&nbsp;páté kaple sem zaznívaly a&nbsp;z&nbsp;dálky hudba, trouby a&nbsp;trumpety, jinak tu&nbsp;bylo nezvykle mrtvo. To&nbsp;mrtvo bylo tak podivné, že&nbsp;paní Mooshabrová, jak tak stála poblíž břízky a&nbsp;špičatého pomníčku, nemohla náhle udělat krok.</span></p>
          <p class="chunk" data-nb-ref-number="10" data-nb-words="62" data-nb-chars="350"><span class="idea" data-nb-ref-number="10" id="idea10" data-nb-words="62" data-nb-chars="350">Náhle se&nbsp;paní Mooshabrové zdálo, jako by&nbsp;se&nbsp;bylo kdesi něco hnulo. Pohlédla před sebe za&nbsp;pomníček a&nbsp;břízku, kde byly husté keře, které zakrývaly pár sousedních hrobů. Ty&nbsp;husté keře byly teď už&nbsp;holé, suché, takže vlastně bylo jimi i&nbsp;tak trochu vidět, a&nbsp;paní Mooshabrová měla náhle dojem, jako kdyby tam za&nbsp;těmi holými, suchými keři někdo stál a&nbsp;číhal.</span></p>
          <p class="chunk" data-nb-ref-number="11" data-nb-words="51" data-nb-chars="303"><span class="idea" data-nb-ref-number="11" id="idea11" data-nb-words="51" data-nb-chars="303">„Klam,“ řekla si, „kdo by&nbsp;tam stál a&nbsp;číhal. Tady u&nbsp;tohohle hrobu. Chodím sem přece už&nbsp;léta, snad celý staletí.“ A&nbsp;paní Mooshabrová vykročila dál. Vykročila dál a&nbsp;octla se&nbsp;pod břízkou u&nbsp;hrobu nešťastné Terezie Bekenmoschtové. A&nbsp;právě chtěla ten hrob přehlédnout a&nbsp;otevřít tašku, když vtom zazněl výstřel.</span></p>
          <p class="chunk" data-nb-ref-number="12" data-nb-words="140" data-nb-chars="853"><span class="idea" data-nb-ref-number="12" id="idea12" data-nb-words="140" data-nb-chars="853">Paní Mooshabrová ještě nikdy v&nbsp;životě žádný výstřel neslyšela. Na&nbsp;vojně nebyla, nebyla ani na&nbsp;žádné vojenské přehlídce, kterou čas od&nbsp;času pořádal v&nbsp;městě předseda Albín Rappelschlund, nechodila ani na&nbsp;střelnice, na&nbsp;poutě ani do&nbsp;biografů. Snad jen jednou v&nbsp;životě slyšela nějakou salvu z&nbsp;děl, ale na&nbsp;to&nbsp;si&nbsp;sotva vzpomněla, spíš tohle byl vskutku první výstřel, který jí&nbsp;došel k&nbsp;uchu. Paní Mooshabrová zdvihla hlavu k&nbsp;nebi, tam k&nbsp;těm větvím břízky nad hrobem, a&nbsp;na­slouchala. Pak náhle skrz ty&nbsp;větve viděla letět hejno velkých čer­ných ptáků a&nbsp;slyšela i&nbsp;jejich krákorání, nebylo pochyb, byly to&nbsp;vrány. A&nbsp;dřív než se&nbsp;mohla vzpamatovat, zazněl další výstřel a&nbsp;paní Mooshabrová viděla, jak jedna z&nbsp;těch vran, ta, co&nbsp;letěla poslední, zamávala proti nebi křídly a&nbsp;kamsi spadla. Paní Mooshabrové se&nbsp;na&nbsp;chvilku zastavilo srdce. Vzpomněla na&nbsp;malého Eichenkranze.</span></p>
          <p class="chunk" data-nb-ref-number="13" data-nb-words="153" data-nb-chars="887"><span class="idea" data-nb-ref-number="13" id="idea13" data-nb-words="153" data-nb-chars="887">„Je to&nbsp;on,“ řekla si&nbsp;a&nbsp;zatřásla taškou, „vrátili mu&nbsp;tu&nbsp;zabavenou pušku a&nbsp;někde poblíž tu&nbsp;střílí. Je&nbsp;to&nbsp;škodná, říkal, nestřílí, ani by&nbsp;se&nbsp;netrefil. A&nbsp;teď střelil a&nbsp;trefil.“ A&nbsp;paní Mooshabrová si&nbsp;řekla, že&nbsp;jen co&nbsp;uklidí hrob téhle nešťastné matky, půjde k&nbsp;paní Eichenkranzové na&nbsp;rozhraní hřbitova a&nbsp;parku a&nbsp;zeptá se&nbsp;jí. „Nešťastná paní Eichen,“ řekla si, „co tomu řekne? Ten hoch ji&nbsp;nakonec přece jen utrápí. Když to&nbsp;sdělím paní Knorringové,“ řekla si, „chlapce paní Eichen vezmou, má&nbsp;to&nbsp;přece jen na&nbsp;zkoušku, kdo pak paní Eichen pomůže v&nbsp;krámě? Vždyť si, chudák, zoufá.“ Náhle paní Mooshabrové blesklo, že&nbsp;to&nbsp;malý Eichenkranz střílet nemusil. „Možná,“ řekla si, „že to&nbsp;ty&nbsp;vrány střílel některý zdejší služebník. Že&nbsp;to&nbsp;tak přikázala hřbitovní správa. To&nbsp;by&nbsp;si&nbsp;paní Eichen oddychla, to&nbsp;bych jí&nbsp;přála.“ A&nbsp;paní Moos­habrová rychle otevřela tašku, vyňala košťátko a&nbsp;hadřík a&nbsp;dala se&nbsp;do&nbsp;práce.</span></p>
          <p class="chunk" data-nb-ref-number="14" data-nb-words="152" data-nb-chars="832"><span class="idea" data-nb-ref-number="14" id="idea14" data-nb-words="152" data-nb-chars="832">Když otírala špičatý pomníček, na&nbsp;němž bylo spadlé listí z&nbsp;břízky a&nbsp;sem tam i&nbsp;nějaký klacíček, měla opět dojem, že&nbsp;někde poblíž hrobu někdo je&nbsp;a&nbsp;slídí. Byl tu&nbsp;všude stále úplný klid, to&nbsp;zvláštní divné mrtvé ticho, snad teď po&nbsp;té&nbsp;střelbě ještě větší, podivnější, a&nbsp;z&nbsp;dálky stále zaznívala hudba, trubky a&nbsp;trumpety, ale teď už&nbsp;očividně slábla, pohřební průvod se&nbsp;zřejmě vzdaloval a&nbsp;docházel k&nbsp;hrobu… i&nbsp;zvony z&nbsp;páté kaple slábly, ty&nbsp;se&nbsp;sice vzdalovat nemohly, byly stále na&nbsp;jednom místě, ale ten, kdo zvonil, tahal zřejmě za&nbsp;provaz čím dál slaběji a&nbsp;slaběji… Ale dojem, že&nbsp;tu&nbsp;někdo poblíž je&nbsp;a&nbsp;číhá, paní Moos­habrovou nepouštěl. S&nbsp;hadříkem v&nbsp;ruce ustala v&nbsp;čištění pomníčku a&nbsp;znovu koukla do&nbsp;těch keřů za&nbsp;hrobem, které teď byly holé, suché a&nbsp;bylo jimi tak trochu i&nbsp;vidět, ale že&nbsp;by&nbsp;tam za&nbsp;nimi někdo stál a&nbsp;číhal, přece jenom neviděla.</span></p>
          <p class="chunk" data-nb-ref-number="15" data-nb-words="26" data-nb-chars="146"><span class="idea" data-nb-ref-number="15" id="idea15" data-nb-words="26" data-nb-chars="146">Rychle očistila pomník a&nbsp;vzala z&nbsp;tašky druhý hadřík, aby očistila nápis, to&nbsp;jméno nešťastné matky. A&nbsp;vztáhla na&nbsp;ten nápis ruku… a&nbsp;pak přišla rána.</span></p>
          <p class="chunk" data-nb-ref-number="16" data-nb-words="23" data-nb-chars="121"><span class="idea" data-nb-ref-number="16" id="idea16" data-nb-words="23" data-nb-chars="121">Paní Mooshabrová vykřikla, země se&nbsp;s&nbsp;ní zachvěla a&nbsp;nebe zatočilo. Hadřík jí&nbsp;vypadl z&nbsp;ruky… a&nbsp;pak už&nbsp;jen cítila, že&nbsp;klesá.</span></p>
          <p class="chunk" data-nb-ref-number="17" data-nb-words="13" data-nb-chars="71"><span class="idea" data-nb-ref-number="17" id="idea17" data-nb-words="13" data-nb-chars="71">V&nbsp;poslední chvíli se&nbsp;snad zachytila a&nbsp;opět se&nbsp;trochu postavila na&nbsp;nohy.</span></p>
          <p class="chunk" data-nb-ref-number="18" data-nb-words="24" data-nb-chars="127"><span class="idea" data-nb-ref-number="18" id="idea18" data-nb-words="24" data-nb-chars="127">A&nbsp;pak zírala na&nbsp;náhrobek Terezie Bekenmoschtové, zírala a&nbsp;zírala, země se&nbsp;s&nbsp;ní chvěla a&nbsp;nebe točilo, nevěděla, co&nbsp;se&nbsp;s&nbsp;ní děje.</span></p>
          <p class="chunk" data-nb-ref-number="19" data-nb-words="15" data-nb-chars="107"><span class="idea" data-nb-ref-number="19" id="idea19" data-nb-words="15" data-nb-chars="107">Neboť paní Mooshabrová nehleděla na&nbsp;hrob Terezie Bekenmoschtové, nešťastné matky, nýbrž na&nbsp;hrob zcela jiný.</span></p>
          <p class="chunk" data-nb-ref-number="20" data-nb-words="26" data-nb-chars="193"><span class="idea" data-nb-ref-number="20" id="idea20" data-nb-words="26" data-nb-chars="193">Na&nbsp;hrobě nestálo Terezie Bekenmoschtová, nýbrž Natálie Moos­habrová. „Natálie Mooshabrová“ velkým zlatým rytým písmem, „majitelka pastí“, a&nbsp;nejdoleji, tam, co&nbsp;bývá křížek&nbsp;– obrovská vyrytá myš.</span></p>
          <p class="chunk" data-nb-ref-number="21" data-nb-words="8" data-nb-chars="57"><span class="idea" data-nb-ref-number="21" id="idea21" data-nb-words="8" data-nb-chars="57">Paní Natálie Mooshabrová stála před svým vlastním hrobem.</span></p>
          <p class="chunk" data-nb-ref-number="22" data-nb-words="127" data-nb-chars="671"><span class="idea" data-nb-ref-number="22" id="idea22" data-nb-words="127" data-nb-chars="671">Nikdo neví, jak dlouho tam paní Mooshabrová stála. Hrob nebyl u&nbsp;cesty, takže ji&nbsp;nikdo neviděl, a&nbsp;tak nikdo ani neviděl, jak třeští zrak a&nbsp;jak se&nbsp;třese, chvěje se&nbsp;jí&nbsp;hlava, brada, ruce, nohy, jak jí&nbsp;u&nbsp;nohy leží hadřík, velká černá taška, nikdo ani neviděl, jak je&nbsp;bledá, a&nbsp;neviděl ani pot, který se&nbsp;jí&nbsp;řine zpod starého šátku. A&nbsp;ona neslyšela nic, ani hudbu z&nbsp;pohřbu, který snad už&nbsp;stejně někde došel k&nbsp;hrobu a&nbsp;zmlkl, a&nbsp;neslyšela ani zvony z&nbsp;páté kaple, které snad už&nbsp;také dozvonily, a&nbsp;neslyšela ani, že&nbsp;je&nbsp;někdo živý poblíž, za&nbsp;těmi hustými suchými keři, které zakrývaly další hroby. Zírala na&nbsp;hrob, na&nbsp;své vlastní jméno, na&nbsp;ten titul a&nbsp;na tu&nbsp;myš, a&nbsp;myslila, že&nbsp;je&nbsp;mrtva.</span></p>
          <p class="chunk" data-nb-ref-number="23" data-nb-words="6" data-nb-chars="35"><span class="idea" data-nb-ref-number="23" id="idea23" data-nb-words="6" data-nb-chars="35">Po&nbsp;neurčitě dlouhé době se&nbsp;pohnula.</span></p>
          <p class="chunk" data-nb-ref-number="24" data-nb-words="11" data-nb-chars="57"><span class="idea" data-nb-ref-number="24" id="idea24" data-nb-words="11" data-nb-chars="57">A&nbsp;pak se&nbsp;náhle vyřítila od&nbsp;toho strašného hrobu na&nbsp;cestu.</span></p>
          <p class="chunk" data-nb-ref-number="25" data-nb-words="23" data-nb-chars="143"><span class="idea" data-nb-ref-number="25" id="idea25" data-nb-words="23" data-nb-chars="143">Cesta byla stejně pustá, prázdná jako dřív, pustá, prázdná, jen jeden jediný starší člověk v&nbsp;dálce kráčel… paní Mooshabrová se&nbsp;rozběhla za&nbsp;ním.</span></p>
          <p class="chunk" data-nb-ref-number="26" data-nb-words="21" data-nb-chars="103"><span class="idea" data-nb-ref-number="26" id="idea26" data-nb-words="21" data-nb-chars="103">„Co je,“ zvolal starší člověk, když ji&nbsp;viděl, „co je, co&nbsp;je, co&nbsp;se&nbsp;děje…“ a&nbsp;byl úplně vylekán a&nbsp;zděšen.</span></p>
          <p class="chunk" data-nb-ref-number="27" data-nb-words="34" data-nb-chars="181"><span class="idea" data-nb-ref-number="27" id="idea27" data-nb-words="34" data-nb-chars="181">A&nbsp;pak zděšen a&nbsp;vylekán se&nbsp;dal do&nbsp;rychlé chůze, téměř do&nbsp;běhu. Paní Mooshabrová běžela snad ještě kousek před ním, snad po&nbsp;jeho boku, a&nbsp;tak, na&nbsp;smrt bledí, zděšení a&nbsp;uhřátí, doběhli.</span></p>
          <p class="chunk" data-nb-ref-number="28" data-nb-words="12" data-nb-chars="72"><span class="idea" data-nb-ref-number="28" id="idea28" data-nb-words="12" data-nb-chars="72">Doběhli k&nbsp;hrobu a&nbsp;paní Mooshabrová s&nbsp;výkřikem ukázala na&nbsp;náhrobní nápis.</span></p>
          <p class="chunk" data-nb-ref-number="29" data-nb-words="32" data-nb-chars="188"><span class="idea" data-nb-ref-number="29" id="idea29" data-nb-words="32" data-nb-chars="188">A&nbsp;pak paní Mooshabrová vykřikla potřetí a&nbsp;hlava se&nbsp;jí&nbsp;zatočila a&nbsp;starý člověk ještě stačil, aby ji&nbsp;v&nbsp;poslední chvíli zachytil. Paní Moos­habrová vytřeštila zrak na&nbsp;nápis na&nbsp;kameni a&nbsp;četla:</span></p>
        </section>
        <section>
          <div class="centered">
            <div class="verse">
              <p class="chunk" data-nb-ref-number="30" data-nb-words="2" data-nb-chars="22"><span class="idea" data-nb-ref-number="30" id="idea30" data-nb-words="2" data-nb-chars="22">TEREZIE BEKENMOSCHTOVÁ</span></p>
            </div>
          </div>
        </section>
        <section>
          <p class="chunk" data-nb-ref-number="31" data-nb-words="32" data-nb-chars="192"><span class="idea" data-nb-ref-number="31" id="idea31" data-nb-words="32" data-nb-chars="192">„Ale paní,“ řekl teď starší člověk, „ale paní, co? Ale vy&nbsp;jste Terezie Bekenmoschtová? Ale to&nbsp;je&nbsp;zvláštní,“ zaskučel a&nbsp;zavrtěl hlavou, „říkala jste, že&nbsp;jste jiná. Ale to&nbsp;snad přece neštymuje.“</span></p>
          <p class="chunk" data-nb-ref-number="32" data-nb-words="59" data-nb-chars="341"><span class="idea" data-nb-ref-number="32" id="idea32" data-nb-words="59" data-nb-chars="341">Paní Mooshabrová viděla, jak starší člověk třese hlavou, na&nbsp;níž má&nbsp;tvrďák, a&nbsp;jak má&nbsp;rozepnutý zimník a&nbsp;pod ním rozepnutý fráček a&nbsp;je mu&nbsp;vidět vesta s&nbsp;hodinkami se&nbsp;zlatým řetězem… a&nbsp;viděla, jak třese hlavou, říká, skučí, šeplá: „Ale to&nbsp;je&nbsp;zvláštní, to&nbsp;je&nbsp;zvláštní, já&nbsp;podivný Klevenhütter, neztratil jsem snad ze&nbsp;šosu groš…“ A&nbsp;pomalu odchází.</span></p>
          <p class="chunk" data-nb-ref-number="33" data-nb-words="105" data-nb-chars="642"><span class="idea" data-nb-ref-number="33" id="idea33" data-nb-words="105" data-nb-chars="642">Paní Mooshabrová zdvihla z&nbsp;trávy hadřík, velkou černou tašku, hlava jí&nbsp;hořela, srdce tlouklo, jako když nedávno prchala z&nbsp;křižovatky, po&nbsp;čele jí&nbsp;stékal pot. „Ježíši Kriste,“ blesklo jí, „Ježíši Kriste, měla bych jít k&nbsp;vodovodu Lochů umýt se… nezbláznila jsem se?“ Ve&nbsp;chvíli, kdy zdvihla hadřík, tašku z&nbsp;trávy, zaslechla za&nbsp;tím hustým suchým křovím opodál nějaký hluk, a&nbsp;když tam pohlédla, zaslechla veliký smích, jeden smích dost ostrý, hrubý, druhý smích vřískavý, přihlouplý a&nbsp;otlemený a&nbsp;třetí smích tichý a&nbsp;měkký jako samet. A&nbsp;ještě zahlédla skrz to&nbsp;husté suché křoví tři postavy, z&nbsp;nichž jedna nesla pod paží jakousi větší kamennou desku…</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./mysi_natalie_mooshabrove_023.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>